<?xml version="1.0" encoding="utf-8"?>
<resources>
    <string-array name="rape">
        <item>
            আইনঃ     (১) যদি কোন পুরুষ কোন নারী  ধর্ষণ করেন, তাহা হইলে তিনি যাবজ্জীবন
সশ্রম কারাদণ্ডে দণ্ডনীয় হইবেন এবং ইহার অতিরিক্ত অর্থদণ্ডেও দণ্ডনীয় হইবেন৷
ব্যাখ্যা৷- যদি কোন পুরুষ বিবাহ বন্ধন ব্যতীত ১[ ষোল বত্সরের] অধিক বয়সের
কোন নারীর সহিত তাহার সম্মতি ব্যতিরেকে বা ভীতি প্রদর্শন বা প্রতারণামূলকভাবে
 তাহার সম্মতি আদায় করিয়া, অথবা ২[ ষোল বত্সরের] কম বয়সের কোন নারীর সহিত
 তাহার সম্মতিসহ বা সম্মতি ব্যতিরেকে যৌন সঙ্গম করেন, তাহা হইলে তিনি
 উক্ত নারীকে ধর্ষণ করিয়াছেন বলিয়া গণ্য হইবেন৷
\n\n(২) যদি কোন ব্যক্তি কর্তৃক ধর্ষণ বা উক্ত ধর্ষণ পরবর্তী তাহার অন্যবিধ
কার্যকলাপের ফলে ধর্ষিতা নারী বা শিশুর মৃত্যু ঘটে, তাহা হইলে উক্ত ব্যক্তি
 মৃত্যুদণ্ডে বা যাবজ্জীবন সশ্রম কারাদণ্ডে দণ্ডনীয় হইবেন এবং ইহার অতিরিক্ত
 অন্যুন এক লক্ষ টাকা অর্থদণ্ডেও দণ্ডনীয় হইবেন৷

\n\n(৩) যদি একাধিক ব্যক্তি দলবদ্ধভাবে কোন নারী বা শিশুকে ধর্ষন করেন
এবং ধর্ষণের ফলে উক্ত নারী বা শিশুর মৃত্যু ঘটে বা তিনি আহত হন, তাহা হইলে ঐ
দলের প্রত্যেক ব্যক্তি মৃত্যুদণ্ডে বা যাবজ্জীবন সশ্রম কারাদণ্ডে দণ্ডনীয় হইবেন
 এবং ইহার অতিরিক্ত অন্যুন এক লক্ষ টাকা অর্থদণ্ডেও দণ্ডনীয় হইবেন৷

\n\n(৪) যদি কোন ব্যক্তি কোন নারী বা শিশুকে-

\n(ক) ধর্ষণ করিয়া মৃত্যু ঘটানোর বা আহত করার চেষ্টা করেন,
তাহা হইলে উক্ত ব্যক্তি যাবজ্জীবন সশ্রম কারাদণ্ডে দণ্ডনীয় হইবেন
এবং ইহার অতিরিক্ত অর্থদণ্ডেও দণ্ডনীয় হইবেন;

\n(খ) ধর্ষণের চেষ্টা করেন, তাহা হইলে উক্ত ব্যক্তি অনধিক
দশ বত্সর কিন্তু অন্যুন পাঁচ বত্সর সশ্রম কারাদণ্ডে দণ্ডনীয় হইবেন
এবং ইহার অতিরিক্ত অর্থদণ্ডেও দণ্ডনীয় হইবেন৷

\n\n(৫) যদি পুলিশ হেফাজতে থাকাকালীন সময়ে কোন
নারী ধর্ষিতা হন, তাহা হইলে যাহাদের হেফাজতে থাকাকালীন
উক্তরূপ ধর্ষণ সংঘটিত হইয়াছে, সেই ব্যক্তি বা ব্যক্তিগণ ধর্ষিতা
নারীর হেফাজতের জন্য সরাসরিভাবে দায়ী ছিলেন, তিনি বা
 তাহারা প্রত্যেকে, ভিন্নরূপ প্রমাণিত না হইলে, হেফাজতের ব্যর্থতার
 জন্য, অনধিক দশ বত্সর কিন্তু অন্যুন পাঁচ বত্সর সশ্রম কারাদণ্ডে
 দণ্ডনীয় হইবেন এবং ইহার অতিরিক্ত অন্যুন দশ হাজার টাকা অর্থদণ্ডেও দণ্ডনীয় হইবেন৷
        </item>
    </string-array>
    <string-array name="sexual_harresment">
        <item>
           আইনঃ       যদি কোন ব্যক্তি অবৈধভাবে তাহার যৌন কামনা চরিতার্থ করার
উদ্দেশ্যে তাহার শরীরের যে কোন অঙ্গ বা কোন বস্তু দ্বারা কোন নারী বা শিশুর যৌন
 অঙ্গ বা অন্য কোন অঙ্গ স্পর্শ করেন বা কোন নারীর শ্লীলতাহানি করেন
 তাহা হইলে তাহার এই কাজ হইবে যৌন পীড়ন এবং তজ্জন্য উক্ত ব্যক্তি
 অনধিক দশ বত্সর কিন্তু অন্যুন তিন বত্সর সশ্রম কারাদণ্ডে দণ্ডনীয় হইবেন
 এবং ইহার অতিরিক্ত অর্থদণ্ডেও দণ্ডনীয় হইবেন৷</item>
    </string-array>
    <string-array name="dohon">
    <item>
        আইনঃ       (১) যদি কোন ব্যক্তি দহনকারী, ক্ষয়কারী অথবা বিষাক্ত পদার্থ দ্বারা কোন শিশু বা নারীর মৃত্যু ঘটান বা মৃত্যু ঘটানোর চেষ্টা করেন, তাহা হইলে উক্ত ব্যক্তি মৃত্যুদণ্ডে বা যাবজ্জীবন সশ্রম কারাদণ্ডে দণ্ডনীয় হইবেন এবং ইহার অতিরিক্ত অনূর্ধ্ব এক লক্ষ টাকা অর্থদণ্ডেও দণ্ডনীয় হইবেন৷
\n\n
(২) যদি কোন ব্যক্তি কোন দহনকারী, ক্ষয়কারী বা বিষাক্ত পদার্থ দ্বারা কোন শিশু বা নারীকে এমনভাবে আহত করেন যাহার ফলে উক্ত শিশু বা নারীর দৃষ্টিশক্তি বা শ্রবণশক্তি নষ্ট হয় বা শরীরের কোন অংগ, গ্রন্থি বা অংশ বিকৃত বা নষ্ট হয় বা তাহার শরীরের অন্য কোন স্থান আহত হয়, তাহা হইলে উক্ত শিশুর বা নারীর-
\n\n
(ক) দৃষ্টিশক্তি বা শ্রবণশক্তি নষ্ট বা মুখমণ্ডল, স্তন বা যৌনাংগ বিকৃত বা নষ্ট হওয়ার ক্ষেত্রে উক্ত ব্যক্তি মৃত্যুদণ্ডে বা যাবজ্জীবন সশ্রম কারাদণ্ডে দণ্ডনীয় হইবেন এবং ইহার অতিরিক্ত অনূর্ধ্ব এক লক্ষ টাকার অর্থদণ্ডেও দণ্ডনীয় হইবেন;
\n\n
(খ) শরীরের অন্য কোন অংগ, গ্রন্থি বা অংশ বিকৃত বা নষ্ট হওয়ার বা শরীরের কোন স্থানে আঘাত পাওয়ার ক্ষেত্রে, উক্ত ব্যক্তি অনধিক চৌদ্দ বত্সর কিন্তু অন্যুন সাত বত্সরের সশ্রম কারাদণ্ডে দণ্ডনীয় হইবেন এবং ইহার অতিরিক্ত অনূর্ধ্ব পঞ্চাশ হাজার টাকার অর্থদণ্ডেও দণ্ডনীয় হইবেন৷
\n\n
(৩) যদি কোন ব্যক্তি কোন দহনকারী, ক্ষয়কারী অথবা বিষাক্ত পদার্থ কোন শিশু বা নারীর উপর নিক্ষেপ করেন বা করার চেষ্টা করেন, তাহা হইলে উক্ত ব্যক্তি, তাহার উক্তরূপ কার্যের দরুণ সংশ্লিষ্ট শিশু বা নারীর শারীরিক, মানসিক বা অন্য কোনভাবে কোন ক্ষতি না হইলেও, অনধিক সাত বত্সর কিন্তু অন্যুন তিন বত্সরের সশ্রম কারাদণ্ডে দণ্ডনীয় হইবেন এবং ইহার অতিরিক্ত অনূর্ধ্ব পঞ্চাশ হাজার টাকার অর্থদণ্ডেও দণ্ডনীয় হইবেন৷
\n\n
(৪) এই ধারার অধীন অর্থদণ্ডের অর্থ প্রচলিত আইনের বিধান অনুযায়ী দণ্ডিত ব্যক্তির নিকট হইতে বা তাহার বিদ্যমান সম্পদ, বা তাহার মৃত্যুর ক্ষেত্রে মৃত্যুর সময় রাখিয়া যাওয়া সম্পদ হইতে আদায় করিয়া অপরাধের দরুণ যে ব্যক্তির মৃত্যু ঘটিয়াছে তাহার উত্তরাধিকারীকে বা, ক্ষেত্রমত, যেই ব্যক্তি শারীরিক বা মানসিকভাবে ক্ষতিগ্রস্ত হইয়াছেন, সেই ব্যক্তিকে বা সেই ব্যক্তির মৃত্যুর ক্ষেত্রে, তাহার উত্তরাধিকারীকে প্রদান করা হইবে৷
 </item>
    </string-array>
    <string-array name="opohoron">
    <item>
         আইনঃ       যদি কোন ব্যক্তি ধারা ৫-এ উল্লিখিত কোন অপরাধ সংঘটনের উদ্দেশ্য ব্যতীত অন্য কোন উদ্দেশ্যে কোন নারী বা শিশুকে অপহরণ করেন, তাহা হইলে উক্ত ব্যক্তি যাবজ্জীবন কারাদণ্ডে বা অন্যুন চৌদ্দ বত্সর সশ্রম কারাদণ্ডে দণ্ডনীয় হইবেন এবং ইহার অতিরিক্ত অর্থদণ্ডেও দণ্ডনীয় হইবেন৷
        </item>
    </string-array>
    <string-array name="joutuk">
    <item>
         আইনঃ       (যদি কোন নারীর স্বামী অথবা স্বামীর পিতা, মাতা, অভিভাবক, আত্মীয় বা স্বামীর পক্ষে অন্য কোন ব্যক্তি যৌতুকের জন্য উক্ত নারীর মৃত্যু ঘটান বা মৃত্যু ঘটানোর চেষ্টা করেন  কিংবা উক্ত নারীকে মারাত্মক জখম (grievous hurt) করেন বা সাধারণ জখম (simple hurt) করেন] তাহা হইলে উক্ত স্বামী, স্বামীর পিতা, মাতা, অভিভাবক, আত্মীয় বা ব্যক্তি-
\n\n
(ক) মৃত্যু ঘটানোর জন্য মৃত্যুদণ্ডে বা মৃত্যু ঘটানোর চেষ্টার জন্য যাবজ্জীবন কারাদণ্ডে দণ্ডনীয় হইবেন এবং উভয় ক্ষেত্রে উক্ত দণ্ডের অতিরিক্ত অর্থদণ্ডেও দণ্ডনীয় হইবেন;
\n\n
(খ) মারাত্মক জখম (grievous hurt) করার জন্য যাবজ্জীবন সশ্রম কারাদণ্ডে অথবা অনধিক বার বত্সর কিন্তু অন্যুন পাঁচ বত্সর সশ্রম কারাদণ্ডে দণ্ডনীয় হইবেন এবং উক্ত দণ্ডের অতিরিক্ত অর্থদণ্ডেও দণ্ডনীয় হইবেন;
\n\n
(গ) সাধারণ জখম (simple hurt) করার জন্য অনধিক তিন বত্সর কিন্তু অন্যুন এক বত্সর সশ্রম কারাদণ্ডে দণ্ডনীয় হইবেন এবং উক্ত দণ্ডের অতিরিক্ত অর্থদণ্ডেও দণ্ডনীয় হইবেন</item>
    </string-array>
    <string-array name="orthodondo">
    <item>
        এই আইনের অধীনে কোন অর্থদণ্ড আরোপ করা হইলে, ট্রাইব্যুনাল সংশ্লিষ্ট জেলার কালেক্টরকে, বিধি দ্বারা নির্ধারিত পদ্ধতিতে বা অনুরূপ বিধি না থাকিলে, ট্রাইব্যুনাল কর্তৃক নির্ধারিত পদ্ধতিতে, অপরাধীর স্থাবর বা অস্থাবর বা উভয়বিধ সম্পত্তির তালিকা প্রস্তুতক্রমে ক্রোক ও নিলাম বিক্রয় বা ক্রোক ছাড়াই সরাসরি নিলামে বিক্রয় করিয়া বিক্রয়লব্ধ অর্থ ট্রাইব্যুনালে জমা দিবার নির্দেশ প্রদান করিতে পারিবে এবং ট্রাইব্যুনাল উক্ত অর্থ অপরাধের কারণে ক্ষতিগ্রস্ত ব্যক্তিকে প্রদানের ব্যবস্থা করিবে৷
        </item>
    </string-array>
    <string-array name="muktipon">
    <item>
        আইনঃ       যদি কোন ব্যক্তি মুক্তিপণ আদায়ের উদ্দেশ্যে কোন নারী বা শিশুকে আটক করেন, তাহা হইলে উক্ত ব্যক্তি মৃত্যুদণ্ডে বা যাবজ্জীবন সশ্রম কারাদণ্ডে দণ্ডনীয় হইবেন এবং ইহার অতিরিক্ত অর্থদণ্ডেও দণ্ডনীয় হইবেন৷
        </item>
    </string-array>
    <string-array name="shompotti">
    <item>
        আইনঃ       এই আইনের ধারা ৪ হইতে ১৪ পর্যন্ত ধারাসমূহে উল্লিখিত অপরাধের জন্য ট্রাইব্যুনাল কর্তৃক আরোপিত অর্থদণ্ডকে, প্রয়োজনবোধে, ট্রাইব্যুনাল অপরাধের কারণে ক্ষতিগ্রস্ত ব্যক্তির জন্য ক্ষতিপূরণ হিসাবে গণ্য করিতে পারিবে এবং অর্থদণ্ড বা ক্ষতিপূরণের অর্থ দণ্ডিত ব্যক্তির নিকট হইতে বা তাহার বিদ্যমান সম্পদ হইতে আদায় করা সম্ভব না হইলে, ভবিষ্যতে তিনি যে সম্পদের মালিক বা অধিকারী হইবেন সেই সম্পদ হইতে আদায়যোগ্য হইবে এবং এইরূপ ক্ষেত্রে উক্ত সম্পদের উপর অন্যান্য দাবী অপেক্ষা উক্ত অর্থদণ্ড বা ক্ষতিপূরণের দাবী প্রাধান্য পাইবে৷
        </item>
    </string-array>
    <string-array name="suicide">
    <item>
        আইনঃ        কোন নারীর সম্মতি ছাড়া বা ইচ্ছার বিরুদ্ধে কোন ব্যক্তির ইচ্ছাকৃত (Wilful) কোন কার্য দ্বারা সম্ভ্রমহানি হইবার প্রত্যক্ষ কারণে কোন নারী আত্মহত্যা করিলে উক্ত ব্যক্তি উক্ত নারীকে অনুরূপ কার্য দ্বারা আত্মহত্যা করিতে প্ররোচিত করিবার অপরাধে অপরাধী হইবেন এবং উক্ত অপরাধের জন্য তিনি অনধিক দশ বত্সর কিন্তু অন্যুন পাঁচ বত্সর সশ্রম কারাদণ্ডে দণ্ডনীয় হইবেন এবং ইহার অতিরিক্ত অর্থদণ্ডেও দণ্ডনীয় হইবেন৷
        </item>
    </string-array>
    <string-array name="eveteasing">
    <item>
        আইনঃ       গণপ্রজাতন্ত্রী বাংলাদেশের সংবিধানের ৩২ অনুচ্ছেদে ‘‘আইনানুযায়ী ব্যতীত জীবন ও ব্যক্তি স্বাধীনতা হইতে কোন ব্যক্তিকে বঞ্চিত করা যাইবে না’’ বলা হয়েছে এবং ৩৬ অনুচ্ছেদে ‘‘জনস্বার্থে আইনের দ্বারা আরোপিত যুক্তিসঙ্গত বাধা নিষেধ সাপেক্ষে বাংলাদেশের সর্বত্র অবাধ চলাফেরা, ইহার যে কোন স্থানে বসবাস ও বসতি স্থাপন এবং বাংলাদেশ ত্যাগ ও বাংলাদেশে পুনঃপ্রবেশ করিবার অধিকার প্রত্যেক নাগরিকের থাকিবে’’ বলা হয়েছে। ফলে কোন নারী যদি রাস্তায় বা কর্মক্ষেত্রে টিজিং-এর শিকার হন তাহলে তা সংবিধানে দেওয়া অধিকার খর্ব বলে ধরে নেয়া যায়। এছাড়া বিভিন্ন আইনেও ইভটিজিং শাস্তিযোগ্য অপরাধ।
\n\n
বাংলাদেশ দন্ডবিধি আইনের ২৯৪ ধারায় বলা হয়েছে ‘‘যে ব্যক্তি, অন্যদের বিরক্তি সৃষ্টি করিয়া (ক) কোন প্রকাশ্য স্থানে কোন অশ্লীল কার্য করে অথবা (খ) কোন প্রকাশ্য স্থানে বা সন্নিকটে কোন অশ্লীল গান, গাঁথা সঙ্গীত বা পদাবলী গায়, আবৃত্তি করে বা উচ্চারণ করে; সেই ব্যক্তি যে কোন বর্ণনায় কারাদন্ডে যাহার মেয়াদ ৩ মাস পর্যন্ত হইতে পারে বা অর্থদন্ডে বা উভয়দন্ডে দন্ডনীয় হবে’’ এই আইনটি প্রয়োগের অভাব পরিলক্ষিত হয়। এই আইন দ্বারা ছোট ছোট ঘটনাকে অঙ্কুরেই বিনষ্ট করা সম্ভব।
\n\n
বাংলাদেশ দন্ডবিধি আইনের ৫০৯ ধারা অনুযায়ী ‘‘যে ব্যক্তি কোন নারীর শালীনতার অমর্যাদা করার অভিপ্রায়ে এই উদ্দেশ্যে কোন মন্তব্য করে, কোন শব্দ বা অঙ্গভঙ্গি করে বা কোন বস্তু প্রদর্শন করে যে উক্ত নারী অনুরূপ মন্তব্য বা শব্দ শুনতে পায় অথবা অনুরূপ অঙ্গভঙ্গি বা বস্তু দেখতে পায়, কিংবা উক্ত নারীর নির্জনবাসে অনধিকার প্রবেশ করে, সেই ব্যক্তি ১ বৎসর পর্যন্ত বিনাশ্রম কারাদন্ড বা অর্থদন্ড বা উভয় দন্ডে দন্ডিত হবেন’’। দন্ডবিধি আইনের এই ধারাটির কার্যকর বাস্তবায়ন হলে ইভটিজিং অনেকাংশে কমে যেত।
\n\n
ঢাকা মেট্রোপলিটন পুলিশ অধ্যাদেশেও ইভটিজিং বা উত্যক্ততা বিষয়ে বলা হয়েছে। এই অধ্যাদেশের ৭৬ ধারায় বলা হয়েছে ‘‘যদি কেউ কোন রাস্তায় বা সাধারণের ব্যবহার্য স্থানে বা সেখান হতে দৃষ্টিগোচরে স্বেচ্ছায় এবং অশালীনভাবে নিজদেহ এমনভাবে প্রদর্শন করে যা কোন গৃহ বা দালানের ভিতর থেকে হোক বা না হোক কোন মহিলা দেখতে পায় বা স্বেচ্ছায় কোন রাস্তায় বা সাধারণের ব্যবহার্য স্থানে কোন নারীকে পীড়ন করে বা তার পথ রোধ করে বা কোন রাস্তায় বা সাধারনের ব্যবহার্য স্থানে কোন অশালীন ভাষা ব্যবহার করে, অশ্লীল আওয়াজ, অঙ্গভঙ্গি বা মন্তব্য করে কোন মহিলাকে অপমান বা বিরক্ত করে তবে সেই ব্যক্তি ১ বৎসর পর্যন্ত মেয়াদের কারাদন্ডে অথবা ২ হাজার টাকা পর্যন্ত জরিমানা বা উভয় দন্ডে দন্ডিত হবেন।
\n\n
এছাড়া ঢাকা মেট্রোপলিটন পুলিশ অধ্যাদেশের ৭৫ ধারায় ‘‘সর্ব সমাজে অশালীন বা উশৃংখল আচরনের শাস্তি হিসেবে তিন মাস মেয়াদ পর্যন্ত কারাদন্ড বা ৫০০ শত টাকা জরিমানা বা উভয়দন্ড’’- শাস্তির বিধান আছে।
\n\n
নারী ও শিশু নির্যাতন দমন আইন ২০০০ এর ১০ (২) ধারা অনুযায়ী ইভটিজিং এর শাস্তির বিধান থাকলেও ২০০৩ সালে সংশোধনের মাধ্যমে এই ধারাটি সম্পূর্ণ তুলে দেয়া হয়েছে। তবে কোন ব্যক্তির ইচ্ছাকৃত কোন কাজ দ্বারা সম্ভ্রমহানির প্রত্যক্ষ কারণে কোন নারী আত্মহত্যা করলে তার শাস্তির বিধান এই আইনের ৯ (ক) ধারায় রাখা হয়েছে যা সর্বোচ্চ ১০ বৎসর এবং অন্যূন ৫ বৎসর সশ্রম কারাদন্ডে দন্ডনীয় হবে এবং ইহার অতিরিক্ত অর্থদন্ডে দন্ডনীয় হবে।
\n\n
জাতিসংঘের শিশু অধিকার সনদের ৩৪ অনুচ্ছেদে বলা হয়েছে, ‘‘অংশগ্রহণকারী রাষ্ট্রসমূহ সকল প্রকার যৌন নিপীড়ন এবং যৌন নির্যাতন থেকে শিশুকে রক্ষা করতে সচেষ্ট থাকবে। তা প্রতিরোধ করার লক্ষ্যে অংশগ্রহণকারী রাষ্ট্রসমূহ জাতীয়, দ্বিপাক্ষিক এবং বহু পাক্ষিক সকল প্রকার পদক্ষেপ গ্রহণ করবে।‍” এই অনুচ্ছেদে অশ্লীল যৌন আচরণ বা বিষয়বস্তুতে শিশুদের অপব্যবহার করা থেকে বিরত থাকতে ও পদক্ষেপ নিতে রাষ্ট্রকে আহবান জানানো হয়েছে।
\n\n
যেভাবে আইনানুগ ব্যবস্থা নিবেন :
\n\n
আপনি যদি ইভটিজিংয়ের কোনো সমস্যায় পড়ে থাকেন তাহলে তাৎক্ষনিকভাবে সরাসরি ভ্রাম্যমান কোনো আদালতে যোগাযোগ করুন। কারণ ভ্রাম্যমাণ আদালতেই ইভটিজিংয়ের তাৎক্ষণিক বিচার করা হয়ে থাকে।</item>
    </string-array>


    <string-array name="mitthamamla">
    <item>
 আইনঃ     (১) যদি কোন ব্যক্তি অন্য কোন ব্যক্তির ক্ষতিসাধনের অভিপ্রায়ে উক্ত ব্যক্তির বিরুদ্ধে এই আইনের অন্য কোন ধারার অধীন মামলা বা অভিযোগ করার জন্য ন্যায্য বা আইনানুগ কারণ নাই জানিয়াও মামলা বা অভিযোগ দায়ের করেন বা করান তাহা হইলে মামলা বা অভিযোগ দায়েরকারী ব্যক্তি এবং যিনি অভিযোগ দায়ের করাইয়াছেন উক্ত ব্যক্তি অনধিক সাত বত্সর সশ্রম কারাদণ্ডে দণ্ডিত হইবেন এবং ইহার অতিরিক্ত অর্থদণ্ডেও দণ্ডনীয় হইবেন৷
\n\n
(২) কোন ব্যক্তির লিখিত অভিযোগের ভিত্তিতে ট্রাইব্যুনাল উপ-ধারা (১) এর অধীন সংঘটিত অপরাধের অভিযোগ গ্রহণ ও মামলার বিচার করিতে পারিবে৷
        </item>
    </string-array>


    <string-array name="divorce">
    <item>
        আইনঃ      অনেক সময়ে নানা কারণে স্বামী-স্ত্রীর পক্ষে একসঙ্গে থাকা সম্ভবপর হয় না, সেক্ষেত্রে তাঁদের দুটি পথ খোলা থাকে - বিবাহ বিচ্ছেদ (Divorce) অথবা আদালতের নির্দেশে আলাদা (Judicial Separation) বসবাস করা।

ডিভোর্স বা বিবাহ-বিচ্ছেদ হল স্বামী-স্ত্রীর মধ্যে বৈবাহিক সম্পর্ক সম্পূর্ণ ভাবে ছিন্ন হওয়া। ডিভোর্সের পরে দুজনেই আবার কাউকে বিয়ে করে নতুন সংসার পাততে পারেন। (এখানে মনে রাখতে হবে বিবাহ ভারতবর্ষে ব্যক্তিগত আইনে আওতায় পড়ে। সবার জন্য ধর্ম-নিরপেক্ষ বিশেষ বিবাহ আইন (Special Marraiage Act, 1954) থাকলেও, বিভিন্ন ধর্মাবলম্বীর জন্য বিভিন্ন বিবাহ আইন রয়েছে। যেমন মুসলিম বিবাহ আইনে ডিভোর্স না করেও স্বামীর পক্ষে মোট চারটি স্ত্রী গ্রহণ করা সম্ভব।)

জুডিশিয়াল সেপারেশন হল আদালতের আদেশে স্বতন্ত্র ভাবে বসবাস করার অধিকার। এক্ষেত্রে স্বামী স্ত্রীর সম্পর্ক ছিন্ন হল না, কিন্তু তারা আলাদা ভাবে বসবাসের অনুমতি পেলেন। ফলে এঁদের কেউই অন্য কারোর সঙ্গে নতুন করে বিবাহসূত্রে আবদ্ধ হতে পারবেন না। বলা বাহুল্য যে, মুসলিম বিবাহ আইনের ক্ষেত্রে জুডিশিয়াল সেপারেশন প্রযোজ্য হবে না, কারণ সেই আইনে পুরুষের একাধিক স্ত্রী গ্রহণ করার ব্যবস্থা রয়েছে। কিন্তু যদি কোনও মুসলিম পুরুষ ও নারী বিশেষ বিবাহ আইন, ১৯৫৪ অনুসারে বিবাহসূত্রে আবদ্ধ হন, কিংবা মুসলিম মতে বিবাহের পর বিশেষ বিবাহ আইনে নিজেদের বিবাহ রেজিস্ট্রি করেন, তাহলে তাঁরা বিশেষ বিবাহ আইনের আওতায় পড়বেন। এবং সেই আইনের সমস্ত বিধি-নিষেধ তাঁদের উপরে বর্তাবে।

জুডিশিয়াল সেপারেশনের ক্ষেত্রে স্বামীর মৃত্যুর পর তাঁর সম্পত্তির উপর স্ত্রীর অধিকার অক্ষুণ্ণ থাকে। এছাড়া ফৌজদারী দণ্ডবিধির 125 ধারা অনুসারে আলাদা হবার পর স্ত্রী খোরপোষের আবেদন করতে পারেন। খোরপোষের আবেদন বিবাহ-বিচ্ছেদ ঘটলেও করা যায়। কিন্তু সেই খোরপোষের আদেশ আবার বিয়ে করলে আর বলবত্ থাকে না।

নানান কারণে ডিভোর্স বা জুডিশিয়াল সেপারেশনের জন্য আবেদন করা যায়। তার অনেকগুলি নিচে দেওয়া হল। সেই সঙ্গে দেওয়া হল কোন কোন ধর্মের বিবাহের ক্ষেত্রে সেগুলি প্রযোজ্য। এ ছাড়াও অন্য কারণে আবেদন করা সম্ভব। দুজনের মিউচুয়াল কনসেণ্ট বা সহমতের ভিত্তিতেও আদালত বিবাহ-বিচ্ছেদের আবেদন মঞ্জুর করতে পারেন। কিন্তু সেক্ষেত্রে বিচ্ছেদ পেতে তাঁদের এক বছর আলাদা থাকতে হয় এবং সহবাস করা থেকে বিরত থাকতে হয়।
\n\n
কারণ - নিষ্ঠুরতা: স্ত্রীর উপর শারীরিক ও মানসিক অত্যাচার (যেমন, মারধোর করা, যৌন-নিপীড়ন, স্ত্রীর স্বাধীনতায় অন্যায় হস্তক্ষেপ, সংসার না দেখে মদ-জুয়োতে টাকা ওড়ানো, ইত্যাদি)
\n\n
কোন কোন ক্ষেত্রে প্রযোজ্য:
\n\n
হিন্দু, মুসলিম, ক্রিশ্চান, পার্সী, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ।
\n\n
কারণ - ব্যাভিচার (Adultry): স্বামীর (বা স্ত্রীর) অন্য কোনও নারীর (বা পুরুষের) সম্মতিতে তার সঙ্গে যৌন-সম্পর্ক স্থাপন।
\n\n
কোন কোন ক্ষেত্রে প্রযোজ্য:
\n\n
হিন্দু, ক্রিশ্চান, পার্সী, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ।
\n\n
কারণ - স্বামী বা স্ত্রীর দু-বছরের অধিক কাল সংসার ত্যাগ করে চলে যাওয়া:
\n\n
কোন কোন ক্ষেত্রে প্রযোজ্য:
\n\n
হিন্দু, ক্রিশ্চান, পার্সী, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ। মুসলিম আইনের ক্ষেত্রে তিন বছরের বেশি সময় হলে।
\n\n
কারণ - স্বামী বা স্ত্রীর সাত বছরের বেশি কারাদণ্ড হওয়া:
\n\n
কোন কোন ক্ষেত্রে প্রযোজ্য:
\n\n
পার্সী, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ।
\n\n
কারণ - স্বামী বা স্ত্রী সাত বছর নিরুদ্দিষ্ট থাকা:
\n\n
কোন কোন ক্ষেত্রে প্রযোজ্য:
\n\n
হিন্দু, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ। মুসলিম আইনে চার বছরের বেশি সময হলে।
\n\n
কারণ - স্বামী বা স্ত্রী মস্তিষ্ক বিকৃতি:
\n\n
কোন কোন ক্ষেত্রে প্রযোজ্য:
\n\n
আবেদনের প্রাক্কালীন তিন বছর ধরে - হিন্দু, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ। মুসলিম বিবাহ আইন।
\n\n
কারণ - যৌন ব্যধি:
\n\n
কোন কোন ক্ষেত্রে প্রযোজ্য:
\n\n
মুসলিম বিবাহ আইন। রোগ সংক্রামক হলে - হিন্দু, সিভিল ম্যারেজ, এবং স্পেশাল ম্যারেজ এক্ট, 1954, অনুযায়ী রেজিস্টিকৃত বিবাহ।
\n\n
কারণ - স্বামী বা স্ত্রীর অন্য ধর্ম গ্রহণ:
\n\n
কোন কোন ক্ষেত্রে প্রযোজ্য:
\n\n
হিন্দু, পার্সী ও মুসলিম বিবাহ আইন।
\n\n
কারণ - স্বামীর যৌন অক্ষমতা:
\n\n
কোন কোন ক্ষেত্রে প্রযোজ্য:
\n\n
মুসলিম বিবাহ আইন।
\n\n
বিবাহ বিচ্ছেদের কারণগুলির কোনও একটির ভিত্তিতে জুডিহিযাল সেপারেশনও চাওয়া যেতে পারে।
        </item>
    </string-array>
</resources>
